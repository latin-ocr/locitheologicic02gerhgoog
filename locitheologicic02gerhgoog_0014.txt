QUA DE VITA JO. GERHARDI DISSERITUR. V

mentum, quod Gerhardus noster ex ipsis philosophiae scholasticae tenebris lucem quandam,
illustrandis doctrinae sanctioris capitibus inservientem, elicuerit eandemque scriptis suis
eruditissimis postmodum intulerit.

Postquam accuratiori philosophiae scholasticae cognitione mentem suam probe im-
buisset Noster, voti, quod olim nuncupaverat, memor, mox anno 1600. ad studia theologica
serio sese applicuit atque sub finem huius anni praelectiones publicas Leonhardi Hutteri,
theologi prorsus eximii, nec non Salomonis Gesneri, qui caput 12. Danielis exponebat,
sedulo frequentavit. Tanta quoque tum temporis proficiendi flagrabat cupiditate, ut in
disputationibus theologicis tum argumenta, quibus veritates divinae fuerunt impugnatae, tum
responsiones ad obiectiones datas peculiari volumine annotaverit.

Verum deturbatus iterum ab hocce instituto per biennii intervallum, suasore inprimis
cognato suo Andrea Rauchbaro, procancellario Electoris Saxoniae, medicae artis studia am·
plexus est Noster, inquibus etiam brevi admodum temporis spatio tantos lecit profectus,
ut ipse non solum propositiones medicas contra opponentes defendendas conscriberet, sed
et integrum volumen de rationibus curandi omnis generis morbos ex antiquis pariter ac re-
centioribus medendae artis magistris congereret, quin practicum agere multo cum applausu
ordiretur. Factum hinc est, ut postmodum, ubi muneri sacro fuit admotus, non lucri gratia,
sed ex mera caritate ac misericordia, absque ullo praemio, multos sua arte solaretur eos·
demque in vitam quasi reduceret.

Neque tamen, mortuo inprimis Ranchbaro, tenera Gerhardi nostri conscientia per-
misit, ut voti, quod quindecim annorum puer conceperat, exactam solutionem longius
differret. Igitur sollicitationibus eius ut obsecundaret, Jenam cum filio Rauchbari natu
maiore tanquam morum magister profectus, novo eoque pertinaci mentis fervore studia
sacra, per aliquod tempus plane seposita, reassumsit, consilio prius Jo. Arndii, viri in·
tegerrimi, expetito, qua potissimum ratione in hocce studiorum genere felicissime progredi
posset. Philologiam sacram atque studium biblicum cum ante omnia suasissetAmdius,
omnem curam atque cogitationem eo contulit Gerhardus noster, ut linguas sanctas solide
imbiberat, principia et regulas hermeneuticas ad amussim teneret easdemque adsueras
litteras rite prudenterque applicaret. Tantam vero ex hocce instituto et utilitatem et suavi-
tatem percepit, ut postea alios quoque doctrinae sanctioris cultores, quos in museo suo
aluit, in horum studiorum amores atque amplexus multis exhortationibus rapere fuerit
annisus. Imprimis autem animum Salomonis Glassii, qui tum temporis studio sanctioris disci-
plinae in academia Jenensi incumbebat, hac occasione lucrifecit. Certe ipse Glassius in
praefatione Rhetoricae sacrae praemissa, quantopere sit devinctus Gerhardo, ingenue fatetur.
Libn‘ mai, inquit, te agnoscunt originem et fontem. Tuo enim lacrtmu fuctum, quidquid in
philologia caera per rrae studio qualicunque conscriptum ct publicae luci sepositum hactenus est.
Cum sacri autern codicis lectione, quam nunquam sine devotis ad Deum precibus instituit,
antiquos coetus christiani doctores, quos patres vocant, itemque scholasticos ,coniunxit Ger-
hardus; in quorum tamen evolutione ita versatus est, ut nihil, nisi quod accuratiori iudicio
subiecisset, suo approbaret calculo. Audivit quoque in cursu suo theologico, Jenae cum-
primis, viros praestantissimos, Georgium Mylium, Ambrosium Beudenium ac Petrum
Piscatorem, ex quorum institutione se plurimum profecisse, gratus agnovit.

Anno 1603. summos in philosophia honores, quibus iam dudum dignus erat, ab am-
plissimo philosophorum ordine modeste sibi expetiit. Quorum adeo non repulsam tulit, ut
potius inter duodecim candidatos principem obtineret locum. Precibus deinceps quorundam
studiosorum adductus tertio statim, postquam in gradum huncce promotus erat, die col·
ν legium logicum Aristotelicum instituit, cui mox politicum nec non metaphysicum, quale ante
ipsum in academia Salona nemo praelegerat, adiunxit. Coepit quoque mense Novembris
huius anni doctrinam sanctiorem intra auos parietes concessu superiorum profiteri. Nec
tamen labores hosce utilissimos diu continuare licuit Gerhardo nostro. Exeunte enim hoc

 

